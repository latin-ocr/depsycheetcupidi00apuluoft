10

i 5

35

—213—

dum praecipue tibi censeo, ne uelis aperire uel inspicere illam
quam seres pyxidem uel omnino .......................... addictum
curiosius thensaurum'.

πο Sic turris illa prospicua uaticinationis munus explicuit. Nec
morata Psyche pergit Taenarum sumptisque rite stipibus illis et
ollulis infernum decurrit meatum, transitoque per silentium asina-
rio debili et amnica stipe uectori data, neclecto supernatantis mortui
desiderio et spretis textricum subdolis precibus et offulae cibo sopita
canis horrenda rabie domum Proserpinae penetrat. Nec offerentis
hospitae sedile delicatum uel cibum beatum amplexa, sed ante
pedes eius residens humilis, cibario pane contenta Veneriam pertulit
legationem. Statimque secreto repletam conclusamque pyxidem
suscipit et offulae sequentis fraude caninis latratibus obseratis
residuaque nauitae reddita stipe longe uegetior ab inferis recurrit.
Et repetita atque adorata candida ista luce, quanquam festinans
obsequium terminare mentem capitur temeraria curiositate et ‘ecce‘
inquit ‘inepta ego diuinae formonsitatis gerula, quae nec tantillum
quidem indidem mihi delibo. uel sic illi amatori meo formonso
placitura et cum dicto reserat pyxidem.

21 Nec quicquam ibi rerum nec formonsitas ulla, sed infernus
somnus ac uere Stygius. qui statim coperculo releuatus inuadit eam
crassaque soporis nebula cunctis eius membris perfunditur et in
ipso uestigio ipsaque semita conlapsam possidet. Et iacebat immo-
bilis et nihil aliud quam dormiens cadauer. Sed Cupido iam
cicatrice solida reualescens nec diutinam suae Psyches absentiam
tolerans. per altissimam ..... [cubiculi] quo cohibebatur elapsus
fenestram refectisque pinnis aliquanta quiete longe uelocius prouo-
lans Psychen accurrit suam, detersoque somno curiose et rursum
in pristinam pyxidis sedem recondito Psychen innomo punctulo
sagittae suae suscitat et 3‘ecce' inquit ‘rursum perieras, misella, simili
curiositate. Sed interim quidem tu prouinciam, quae tibi matris
meae praecepto mandata est, exequere nauiter, cetera egomet
uidero‘. His dictis amator leuis in pinnas se dedit„ Psyche uero
confestim Veneri munus reportat Proserpinae.

22 Interea Cupido amore nimio peresus et aegra facie, matris
suae repentinam sobrietatem pertimescens ad armillum redit alisque
pernicibus caeli penetrato uertice magno Ioui supplicatjsuamque
causam probat. Tunc Iuppiter prehensa Cupidinis buccula manuque
ad os su um relata consauiat atque ad illum : ‘licet tu² inquit ‘domine

