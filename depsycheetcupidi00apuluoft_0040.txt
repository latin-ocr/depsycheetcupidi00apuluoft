ι 5

3«)

'33

pansis utrimque pinnis affuit {rapax aquila memorque ueteris
obsequii. quo ductu Cupidinis Ioui pocillatorem Phrygium sustul-
erat. oportunam ferens opem deique numen in uxoris laboribus
percolens alti culminis diales uias deserit, et ob os puellae praeuo-
lans incipit : ‘At tu simplex alioquin et expers rerum talium
sperasque te sanctissimi nec minus truculenti fontis uel unam
stillam posse furari uel omnino contingere. Diis etiam ipsique Ioui
formidabiles aquas istas Stygias uel fando comperisti} quodque uos
deieratis per numina deorurm deos per Stygis maiestatem solere?
sed cedo istam urnulam'. Et protinus adreptum completumque
festinat libratisque pinnarum nutantium molibus inter genas
saeuientium dentium et trisulca uibramina draconum remigium
dextra laeuaque porrigens nolentes aquas et ut abiret innoxius
praeminantes excipit„ commentus ob iussum Veneris petere eique
se praeministrare: quare paulo facilior adeundi fuit copia.

ιε’) Sic acceptam cum gaudio plenam urnulam Psyche Veneri
citata rettulit. Nec tamen nutum deae saeuientis uel tunc expiare
potuit. Nam sic eam maiora atq ue peiora flagitia comminans appellat,
renidens exitiabile ; ‘Iam tu quidem maga uideris quaedam mihi
et alta prorsus malefica, quae talibus praeceptis meis obtemperasti
nauiter. Sed adhuc istud, mea pupula, ministrare debebis. Sume
istam pyxidem³ — et dedit — ‘protinusque ad inferos et ipsius Orci
ferales penates te derige et tunc conferens pyxidem Proserpinae :

“petit de te Venus” dicito “modicum de tua mittas ei formonsitate uel

ad unam saltem dieculam sufficiens. Nam quod habuit, dum filium
curat aegrotum, consumpsit atque contriuit omne³'. Sed haud
immaturius redito, quia me necesse est indidem delitam theatrum
deorum frequentare².

¹7 Tunc Psyche uel maxime sensit ultimas fortunas suas et
uelamento reiecto ad promptum exitium sese compelli manifeste
comperit. Quidni} quae suis pedibus ultro ad tartarum manesque
commeare cogeretur. Nec cunctata diutius pergit ad quampiam
turrim praealtam indidem sese datura praecipitemg sic enim rebatur
ad inferos recta atque pulcherrime se posse descendere. Sed turris
prorumpit in uocem subitam et : ‘quid te³ inquit ‘praecipitenu
o misella7 quaeris extinguere} quidque iam nouissimo periculo
laborique isto temere succumbis} nam si spiritus corpore tuo semel
fuerit seiugatus, ibis quidem profecto ad imum tartarum, sed inde
nullo pacto redire poteris Mihi ausculta.

